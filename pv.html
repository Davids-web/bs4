<!DOCTYPE html>
<html>
<head>
	<title>sfds</title>
</head>
<body>
<p> మాతృభాషలోనే విద్యాబోధన జరగాలని నిన్న కేంద్రం తీర్మానించిందట..దాన్ని మన ఎల్లో మీడియా తెగ హైలైట్ చేస్తూ అదేదో జగన్ పరాజయం అన్నట్లుగా మహా సంతోషపడిపోతున్నాయి. తమ మూర్ఖత్వాన్ని, అజ్ఞానాన్ని చాటుకుంటున్నాయి. ఎవరు ఏ మీడియంలో చదివినా జగన్, చంద్రబాబు, పవన్, చిరంజీవి, లోకేష్, మరొక రాజకీయ నాయకుడు, మరొక సెలెబ్రిటీ, మరొక వ్యాపారవేత్తకు వచ్చే నష్టం ఇసుమంత కూడా ఉండదు. జనం ఎంత మూర్ఖులైతే మన రాజకీయపార్టీలకు అంత మంచిది. వారు కూడా ఇంగ్లిష్ మీడియంలో చదివి ప్రపంచజ్ఞానం పెంపొందించుకుని, రాజకీయ నాయకుల అక్రమాలను ప్రశ్నించడం మొదలు పెడితే ఎన్నికల్లో ఓట్లు కొనుక్కొని, ఈవీఎంలు టాంపరింగులు చేసి సింహాసనాలు ఎక్కడం కుదరదు. అందుకని సామాన్య జనం జ్ఞానం ఆర్జించే అవకాశం ఏమాత్రం ఇవ్వరాదు.


ఇక ఆయా రాష్ట్రాలు మాతృభాషలో చదివినవారికి తమ రాష్ట్రంలోనే ఉద్యోగాలు ఇచ్చే పరిస్థితి ఉంటె ఎమ్యే కూడా నిక్షేపంగా మాతృభాషలోనే చదవచ్చు. కానీ, చదువుకున్నవారికి ఉద్యోగాలు కల్పించే బాధ్యత నుంచి ప్రభుత్వాలు ఏనాడో తప్పుకున్నాయి. ప్రభుత్వరంగంలో ఉన్న ఉద్యోగాలను ఊడగొడుతూ అసలు సంస్థలనే అమ్మేసుకుంటున్నాయి...అసలు విద్య అనేది ప్రభుత్వ బాధ్యత కాదని మన విజనరీ చంద్రబాబు గారు తాను ముఖ్యమంత్రిగా ఉన్నప్పుడు దిక్కులు పిక్కటిల్లేలా గర్జించారు.

ఇంతకూ కేంద్రశాసనం కేవలం ప్రభుత్వ పాఠశాలలకేనా లేక ప్రయివేట్ పాఠశాలలకు కూడానా? బేగంపేట్ పబ్లిక్ స్కూల్, ఢిల్లీ పబ్లిక్ స్కూల్, చైతన్య, నారాయణ లాంటి లక్షల రూపాయలు వసూలు చేసే కార్పొరేట్ లో చదివేవారికి కూడా కేంద్ర శాసనం వర్తిస్తుందా లేక ఆ అమరపాఠశాలల్లో చదివే దేవతలకు మినహాయింపు ఉంటుందా తెలియదు. </p>
</body>
</html>